1. Жатақханаға орналасуға өтінішті қалай берсек болады?
– Университеттің ресми сайтында немесе студенттік порталында "Жатақханаға өтініш" бөлімінде онлайн өтініш толтырылады. Кейде қабылдау бөліміне барып, қолмен де тапсыруға болады.

2. Қажетті құжаттар:
– Жеке куәлік (көшірмесі)
– Студенттік билет
– Оқу орнына қабылданғаны туралы бұйрық/анықтама
– Медициналық анықтама (086-У, флюорография)
– Әлеуметтік жағдайын растайтын құжаттар (жеңілдіктер үшін)
– Фото 3x4 (2-4 дана)

3. Жатақханаға төлемі қанша?
– Әр университетте/қалада әртүрлі. Орта есеппен айына 3 000 – 15 000 теңге аралығында болады.

4. Жатақхана тізімі қашан шығады?
– Әдетте 20-30 тамыз аралығында университет сайтында жарияланады. Кейде қыркүйектің басында шығады.

5. Жатақханаға қай күндері орналаса аламыз?
– 25 тамыз – 5 қыркүйек аралығы (нақты күнді университеттен сұраған жөн).

6. Қандай заттар қажет?
– Жеке заттар: көрпе, жастық, төсек жаймасы, ыдыс-аяқ, киім, т.б.
– Гигиеналық құралдар
– Кішкене электрлі құрылғылар (шаш кептіргіш, термопот, т.б.)

7. Бөлмелерде қанша адам орналаса алады?
– 2-4 адамнан тұратын бөлмелер жиі кездеседі.

8. Жатақхана алу үшін қандай жеңілдіктер бар?
– Әлеуметтік аз қамтылғандар, жетімдер, мүгедектер, көпбалалы отбасы балалары, ауылдан келгендерге және 1-курс студенттеріне басымдық беріледі.

9. Жатақханада іс-шаралар ұйымдастырыла ма?
– Иә, студенттерге арналған мәдени, спорттық, тәрбиелік іс-шаралар өткізіледі.

10. Жатақханада тәрбиеші болады ма?
– Әр жатақханада тәрбиеші (воспитатель) және комендант жұмыс істейді.

11. Бөлмелерде жеке ас бөлмесі бар ма?
– Көп жағдайда ас бөлмесі ортақ болады. Аздаған жатақханаларда әр қабатта немесе жалпы ас бөлмесі бар.

12. Жоғары курс білім алушыларына орналасуға болады ма?
– Иә, бірақ бірінші кезекте 1-курс студенттері орналасады.

13. Жатақханада тәртіп қалай?
– Арнайы ішкі тәртіп ережесі бар. Тыныштық, тазалық, қауіпсіздік сақталуы тиіс.

14. Жатақханада жатып, ұзақ уақытқа ауылға қайтып кеткен жағдайда орнымыз сақтала ма?
– Себебін ресми түрде комендантқа немесе тәрбиешіге айтсаңыз, орныңыз сақталады.

15. Жатақхана төлемін бөліп төлеуге болады ма?
– Көп жағдайда ай сайын төлеуге мүмкіндік бар. Толығырақ университеттің қаржы бөліміне хабарласыңыз.

16. Ішкі тәртіп ережесін бұзған жағдайда жатақханадан бірден шығарма әлде сөгіс береді ме?
– Алдымен ескерту немесе сөгіс беріледі, қайталанса – шығарылуы мүмкін.

17. Жатақханада студенттік кеңес жұмыс атқарады ма?
– Иә, студенттік кеңес, өзін-өзі басқару ұйымы бар.

18. Жатақханадан орын алу үшін кімге жүгінеміз?
– Университеттің жатақхана бөлімі, деканат немесе қабылдау комиссиясына.

19. Іште бейнебақылау жүргізіледі ме?
– Көптеген жатақханаларда қауіпсіздік үшін бейнебақылау бар.

20. Қала маңында тұрамыз, маған орын бөлінеді ме?
– Әдетте ауылдан келгендерге басымдық беріледі. Бірақ қала маңында тұратындар да өтініш бере алады, шешімді комиссия қабылдайды.

21. Бірінші кезекте қай курс студенттеріне бөлінеді орын?
– 1-курс, әлеуметтік жағдайы төмен, жетім және ерекше топтарға.

22. Ата-анасының қамқорлығынсыз қалған студентке тегін жатуға рұқсат бар ма екен?
– Иә, "жетім" немесе "ата-анасының қамқорлығынсыз қалған" студенттерге тегін немесе жеңілдікпен орын беріледі.