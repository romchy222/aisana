
1. Академиялық күнтізбе дегеніміз не және ол не үшін қажет?
Жауап: Академиялық күнтізбе – оқу үдерісінің барлық кезеңдерін (оқу, бақылау, демалыс, тәжірибе және т.б.) алдын-ала көрсететін құжат. Ол оқу жылының қалай ұйымдастырылатынын белгілейді.

2. "Болашақ" университетінде оқу жылы неше академиялық кезеңнен тұрады және олардың ұзақтығы қандай?
Жауап: Оқу жылы екі академиялық кезеңнен (семестрден) тұрады, әрқайсысының ұзақтығы – 15 апта.

3. Емтихан сессиясының ұзақтығы қандай?
Жауап: Емтихан сессиясы екі аптадан кем болмауы тиіс.

4. Бакалавр дәрежесін алу үшін студент қанша академиялық кредит игеруі керек?
Жауап: Студент 240 академиялық кредитті толық игеруі керек.

5. Бір оқу жылы ішінде студент неше академиялық кредит меңгереді?
Жауап: Бір оқу жылында – 60 академиялық кредит, әр семестрде – 30 кредит.

6. "Болашақ" университетінде оқу мерзімін 3 жылда аяқтауға бола ма?
Жауап: Иә, арнайы комиссия шешімімен, жылына 80 кредит (жазда қосымша 20 кредит) меңгерген студенттер 3 жылда оқуды аяқтай алады.

7. Сабақтар университетте қай уақытта басталады?
Жауап: Сабақтар таңғы сағат 9:00-де басталады.

8. Сабақтың қандай түрлері бар?
Жауап: Лекциялар (бірнеше топқа ортақ), практикалық сабақтар (академиялық топтармен), зертханалық сабақтар (шағын топпен).

9. Білім сапасын бақылау қай бөлім арқылы жүргізіледі?
Жауап: Білім сапасын бақылауды Тіркеу офисі жүргізеді (ағымдағы және қорытынды бақылау арқылы).

10. Сабаққа дәлелді себеппен қатыспаған жағдайда не істеу керек?
Жауап: Жіберілген тақырып бойынша қысқаша түйіндеме тапсыру керек. Зертханалық жұмысты – оқытушы мен лаборанттың рұқсатымен өтеуге болады.

11. Сұрақ: Аралық бақылауға қатысу үшін қандай шарт орындалуы тиіс?
Жауап:  Аралық бақылауға қатысу үшін сабақтарға қатысу және барлық тапсырмаларды орындау қажет.

12. Сұрақ: Студент қандай жағдайда емтиханға жіберілмейді?
Жауап: Егер барлық тапсырмаларды орындамаса немесе сабаққа жиі қатыспаса – емтиханға жіберілмейді.

13. Академиялық адалдықты бұзудың салдары қандай?
Жауап: Плагиат, көшіру, телефон пайдалану, басқа біреудің орнына тапсыру және т.б. тәртіп бұзушылықтар үшін студент «F» бағасын алады.

14. Студент оқытушыдан кеңес алу үшін қай кезде жүгіне алады?
Жауап: Оқытушының офис-сағаттары кезінде кеңес алуға болады.

15. Сұрақ: БӨЖ, ОБӨЖ тапсырмаларының бағалары қайда және қалай көрсетіледі?
Жауап: Барлық тапсырмалардың баллдары Platonus жүйесінде, бекітілген сабақ кестесіне сәйкес апта сайын тіркеліп отырады.

16. Студентті курстан курсқа ауыстыру қандай негізде жүзеге асырылады?
Жауап: Ауысу жазғы семестр нәтижелері мен орташа үлгерім балын (GPA) ескере отырып, оқу жылының қорытындысы бойынша жүзеге асырылады.

17. Келесі курсқа өту үшін қандай шарт орындалуы тиіс?
Жауап: Студенттің GPA көрсеткіші университеттің Ғылыми кеңесі бекіткен ауысу балынан төмен болмауы тиіс.

18. Егер студенттің академиялық қарызы болса, бірақ GPA жеткілікті болса, ол келесі курсқа өте ала ма?
Жауап: Иә, өте алады, бірақ академиялық қарызын жазғы семестрде ақылы негізде жоюы тиіс.

19. Сұрақ: Мемлекеттік білім грантының иегері академиялық қарызы болған жағдайда грантынан айырыла ма?
Жауап: Жоқ, GPA жеткілікті болса, грант сақталады. Бірақ қарыз пәндерді ақылы негізде қайта оқу керек.

20. Сұрақ: GPA көрсеткіші талаптан төмен студент не істейді?
Жауап: Ол сол курста ақылы негізде қайта оқуға қалады және жаңа жеке оқу жоспарын жасай алады.

21. Қайта оқу курсына қалған мемлекеттік грант иегері грантты сақтай ма?
Жауап: Жоқ, ол студент білім беру грантынан айырылады және оқуын ақылы негізде жалғастырады.

22. Студентті курстан курсқа ауыстыру туралы шешімді кім қабылдайды?
Жауап: Жоғары мектеп деканының ұсынысы негізінде университет ректорының бұйрығымен рәсімделеді.

23. GPA қалай есептеледі?
Жауап: Барлық пәндердің кредит көлемі мен олардың бағаларының сандық эквивалентіне негізделіп, орташа өлшенген балл ретінде есептеледі.

24. Сұрақ: Бір білім беру бағдарламасынан екіншісіне ауысу қалай жүзеге асырылады?
Жауап: Ауысу тек ақылы негізде, ректордың атына жазылған өтініш және келісімшартқа қосымша келісім негізінде жүзеге асырылады.

25. Қандай жағдайда студентті ЖОО-дан өз еркімен шығарады?
Жауап: Білім алушы оқу жылы ішінде ректор атына өтініш жазып, декан/басқарма бастығының негіздемесін ұсынады және оқу ақысы толық төленуі тиіс.

26. Академиялық үлгермеушілік үшін оқудан шығару қандай жағдайда болады?
Жауап: Егер студент бір пәннен үшінші рет "қанағаттанарлықсыз" (FX немесе F) баға алса немесе бітіруші курс талаптарын орындамаса.

27. Қорытынды аттестаттауға келмеген немесе "қанағаттанарлықсыз" баға алған студент не істейді?
Жауап: Ол студент ректор бұйрығымен университеттен шығарылады7

28. Оқу тәртібін бұзғаны үшін оқудан шығару қандай жағдайларда болады?
Жауап: Дәлелсіз себеппен жиі сабақ босатса, академиялық демалыстан уақытында шықпаса, немесе қайта оқу курсына қатыспаса.

29. Академиялық адалдық ережесін бұзған студентке қандай жаза қолданылады?
Жауап: Ол студент университеттен оқудан шығарылады және қайта қабылдану құқығынан айырылады.

30. ЖОО-дан шығарылған студент қандай құжат ала алады?
Жауап: Өтініші бойынша оқыған пәндер тізімі мен олардың сағат және кредит көлемі көрсетілген анықтама беріледі.


